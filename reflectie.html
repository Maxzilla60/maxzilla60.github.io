---
layout: main
title: Mijn Eindreflectie
permalink: /reflectie/
---
<article>
	<h2>{{ page.title }}</h2>
	<p>In mijn jaren op het middelbaar heb ik mij altijd zeer onzeker gevoeld in verband met wat ik naar de toekomst zou willen doen – wat mijn plaats is op de arbeidsmarkt. Ik wist wel dat ik iets wou doen in verband met de meer en meer opkomende IT-sector dus ben ik na het middelbaar van start gegaan met een opleiding informatica op de universiteit.</p>
	<p>Na twee jaar werd het mij duidelijk dat een opleiding op de universiteit mij niet paste en heb ik besloten over te stappen naar een hogeschool. Ik voelde mij er meteen meer geëngageerd. De studierichting toegepaste informatica op de hogeschool heeft een meer praktische aanpak; het was meer gebonden met het echte bedrijfsgebeuren en gaf een meer duidelijk beeld en gevoel van wat voor werk er gedaan wordt in de IT-sector.</p>
	<p>Naast mijn studies hebben de verschillende activiteiten waaraan ik heb geparticipeerd mij doen voelen en proeven naar wat er allemaal kan gedaan worden in de IT-wereld. Ik ben blij me nu meer zeker te voelen in waar ik mij plaats wil vinden in die wereld. De twee grootste ontdekte interesses die zijn webontwikkeling en lesgeven.</p>
	<h2>Webontwikkeling</h2>
	<p>Ik heb me zeker op de hogeschool kunnen verdiepen in verschillende vlakken van het IT-domein en ontdekt dat ik wel een interesse heb voor alle aspecten van het IT-gebeuren. Een van die aspecten de me het meeste aanspreekt is webontwikkeling, zowel front-end als back-end. Ik heb altijd dingen zoals websites bouwen en designen gewoonweg ‘leuk’ gevonden – altijd met een zekere opwinding aangepakt. Ik heb dit dan ook willen tonen in één van <a href="/selectie/aclister/" target="_blank">mijn persoonlijke projecten</a> en dit is ook waarom ik web als keuzetraject heb gekozen. Vroeger lag mijn kennis op vlak van web vooral bij het typisch ontwikkelen aan de hand van HTML, CSS, JavaScript en wat PHP dus het was zeer boeiend te ontdekken dat webontwikkeling ook op vele andere manieren kan uitgewerkt worden; aan de hand van C# code (ASP .NET), Java code (Java Servlets) en zelfs volledig met JavaScript (Angular en React). Hier wil ik me later zeker meer in verdiepen.</p>
	<h2>Lesgeven</h2>
	<p>Hoewel ik mezelf later zie werken voor een front-end ontwikkeling bedrijf, zie ik mijn interesse in webontwikkeling op dit moment nog meer als een hobby. In mijn opleiding heb ik vele verschillende gepassioneerde en behulpzame mensen leren kennen, namelijk mijn lectoren. Door verschillende activiteiten en momenten in mijn jaren op de hogeschool realiseerde ik mij meer en meer dat ik zelf ook graag hulp verleen aan anderen en ik dacht meteen aan lesgeven op de hogeschool. Ik heb <a href="/selectie/">de activiteiten die geselecteerd zijn</a> voor mijn portfolio zo gekozen omdat deze de activiteiten zijn die mij op het vlak van lesgeven en hulpverlenen het meest heb doen groeien. Ik zie me zeker meer bezighouden met dat soort werk.</p>
	<h2>Verder</h2>
	<p>Verder vind ik dat ik nog moeilijkheden heb met het werken aan grote projecten en in teams. Bij vele projecten heb ik mij vrij klein gevoeld op vlak van bijdrage aan het team. Deze onzekerheid vind ik nog te overkomen naar de toekomst toe.</p>
	<p>De toekomst voor mij persoonlijk is nog iets vrij intimiderend maar ik kan met zekerheid zeggen dat ik me meer (voor)bereid voel om verder te leren en uitgroeien als ontwikkelaar.</p>
</article>